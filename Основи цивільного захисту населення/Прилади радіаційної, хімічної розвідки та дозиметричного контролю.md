---
layout: page
date:   Sun 06 Mar 2016 11:10:13 PM EET
title:  Засоби індивідульного захисту. Прилади радіаційної, хімічної розвідки та дозиметричного контролю
---

# ПЕРЕДМОВА

## Історія розвитку засобів захисту органів дихання

Хімічна зброя вперше була застосована в 1915 році.

22 квітня о 17 годині з боку німецьких позицій на поверхні землі з'явилася смуга сіро-зеленого туману. Через декілька хвилин його хвиля накрила позиції французьких колоніальних військ. Солдати і офіцери, які знаходилися в траншеях, стали задихатися. Отруйний газ, хлор, обпалював органи дихання, роз'їдав легені. Люди, охоплені панікою, бігли. Підсумок: 15 тис. людей уражених, 5 тис. загиблих.

31 травня 1915 року німці знову застосували газову атаку, але цього разу проти російських військ. Отруєними виявилися 9 тис. людей, з них загинули 1200.

В ніч з 6 на 7 липня того ж року німці провели чергову газову атаку.

Тільки після трагічних подій російський уряд залучив до створення надійного засобу захисту велику кількість медиків, хіміків, технологів.

Ось тут саме і з'явився винахід російського вченого хіміка-органіка Миколи Дмитровича Зелінського (1861-1953 р.р.): вперше створений протигаз – прилад, який надійно захищає від дії газу. Новизна його полягала у використовуванні сухого деревного вугілля як поглинаючого елементу.

Перші експериментальні випробування, проведені в серпні 1915 року, повністю підтвердили правильність ідеї вченого. Проте були і інші пропозиції. Тому в кінці січня 1916 року у р. Березіна пройшли випробування всіх запропонованих на той час засобів захисту. Вони проводилися у присутності царя і вищого генералітету. В закритий вагон був пущений задушливий газ. Туди зайшли люди з надійними протигазами, масками і іншими газозахисними приладами. Протягом перших п'яти хвилин з вагону вискочили всі, окрім найближчого сподвижника Миколи Дмитровича – Сергія Степановича Степанова. Він пробув в газовій камері більше години, чим і підтвердив винятковість винаходу Зелінського.

Після такого повного успіху та всесвітнього визнання, кандидатура Н.Зелінського була висунута на здобуття Нобелівської премії. Одночасно з цим німецька сторона висунула свого претендента – хіміка ФріцаГабертона, який і був ініціатором і розробником хімічної зброї. Дізнавшись про це, Микола Дмитрович відмовився від розгляду своєї кандидатури на присудження премії.
Перший протигаз Зелінського складався з гумової маски з окулярами і коробки, в якій фільтрувалося (очищалося) заражене повітря. Такий прилад вже надійно захищав людину, очі і органи дихання людини від отруйних газів.
Через рік російська армія отримала близько 5 млн. протигазів. Пізніше вони стали з'являтися і в інших арміях.
Запропонована Н.Зелінськім конструкція протигаза виявилася настільки вдалою, що стала прообразом всіх сучасних фільтруючих протигазів.

Сучасні протигази за основними своїми характеристиками не поступаються, а у ряді випадків і перевершують зарубіжні аналоги.
Засоби захисту органів дихання і шкіри потрібні тепер не тільки військовослужбовцям на випадок застосування отруйливих речовин в ході бойових дій. Вони знайшли широке застосування і в мирні дні, особливо на підприємствах, що виготовляють або використовують у виробництві небезпечні хімічні речовини (НХР). В протигазах доводиться працювати загонам газо- і гірнорятувальників. Їх надягають пожежні в сильно задимлених і загазованих приміщеннях, населення при аваріях на підприємствах з викидом, виливом НХР та інших випадках. 

Бурхливий розвиток хімічної промисловості зумовив зростання техногенних небезпек, які привели до крупних хімічних аварій, що супроводжувалися викидами НХР, значним матеріальним збитком і великими людськими жертвами.
Тільки за останні 30 років в світі відбулася значна кількість крупних хімічних аварій і катастроф на промислових об'єктах, у тому числі аварія на хімічному заводі в Севезо (Італія, 1976 р.), аварія століття в Бхопале (Індія, 1984 р.), на ПО «Азот» (Литва, 1989 р.), аварія на залізнично-дорожньому транспорті в Львівській області в 2007 р. Соціальний збиток, який нанесли деякі аварії, можливо зіставити зі збитком від застосування ядерної зброї. Наприклад, в результаті атомного бомбардування м. Нагасакі (Японія) в 1945 р. було вбито та поранено близько 140 тисяч людей, а від аварії в Бхопале (Індія) постраждали 220 тисяч осіб. 

Найпоширенішими НХР, що використовуються на ХНО, є зріджені аміак і хлор. Крупні запаси НХР мають у своєму розпорядженні підприємства хімічної, целюлозно-паперової, оборонної, нафтопереробної і нафтохімічної промисловості, чорної і кольорової металургії, промисловості мінеральних добрив. Крім того, сотні тисяч тонн НХР транспортуються залізничним і трубопровідним транспортом.

В цих умовах знання вражаючих властивостей НХР, завчасне створення запасів засобів індивідуального захисту органів дихання і шкіри, уміння ними користуватися у разі аварій з викидом цих НХР – одна з необхідних умов забезпечення безпеки населення.

## Розділ I. Засоби індивідуального захисту органів дихання (ЗІЗОД).

### 1. Класифікація, основні показники і вимоги.

Необхідність в створенні засобів індивідуального захисту з'явилася на початку минулого століття, коли бурхливий розвиток хімічної промисловості, хімії як науки, дозволило синтезувати речовини, яких або не було в природі  або вони були присутні в мізерних кількостях, їх виділили (синтезували) у великих кількостях. Багато з цих  речовин завдавало шкоду організму людини, тваринам, природному середовищу.

Але найбільший поштовх в розвитку засобів індивідуального захисту дала перша світова війна, де Німеччина проти військ супротивника застосувала отруйливі речовини, які згодом стали називати хімічною зброєю.
Засіб індивідуального захисту органів дихання (ЗІЗОД) – це технічний пристрій, який носить людина, що забезпечує захист організму від небезпечних і шкідливих виробничих факторів, які впливають інгаляційно. Такі пристрої залежно від конструктивного виконання називають протигазами, респіраторами, саморятівниками.

За ДСТУ 12.4.034-2001 «ССБТ, ЗІЗОД. Класифікація і маркування» залежно від принципу дії всі засоби індивідуального захисту органів дихання поділяються на два великі класи: фільтруючі і ізолюючі.
	
Перелік європейських стандартів на фільтруючі ЗІЗОД приведений в наказі державного комітету управління промислової безпеки,
 охороні праці та гірського нагляду від 28.12.2007 №331.
 
**Фільтруючі** – більш прості в експлуатації. Проте особливістю цього класу ЗІЗОД є обмежена область застосування, його можна використовувати, тільки знаючи склад повітря робочої зони і при обов'язковій наявності в ньому не менше 17% кисню.

**Ізолюючі** – можуть застосовуватися незалежно від складу повітря, яке оточує  людину. Але з них лише шлангові, які відрізняються відносною простотою в експлуатації, отримали розповсюдження при виконанні звичайних технологічних операцій. Недоліком шлангових ЗІЗОД є те, що пересування користувача обмежуються довжиною шланга. Автономні дихальні апарати позбавлені цього недоліку, проте складніші в обігу. Вони використовуються головним чином працівниками спеціалізованих служб при проведенні аварійно-рятівних і відновлюючих робіт.

#### 1.1. Фільтруючі ЗІЗОД.

Принцип їх дії заснований на тому, що вони забезпечують очищення повітря, яке оточує людину, від шкідливих речовин за допомогою фільтрів. Виходячи з цього, при визначенні можливості їх застосування для захисту органів дихання, слід обов'язково виконувати дві умови. По-перше, знати склад шкідливих речовин в повітрі (для правильного вибору відповідних фільтрів). І, по-друге, вміст кисню в навколишньому повітрі повинен бути не менше 17%. Якщо вказані умови нездійсненні, то повинні застосовуватися ізолюючі засоби захисту. ДСТ 12.1.005-88 «Система стандартів безпеки праці. Загальні санітарно-гігієнічні вимоги до повітря робочої зони».


#### 1.2. Класифікація.

Залежно від агрегатного стану шкідливих речовин, від яких потрібен захист, фільтруючі ЗІЗОД за призначенням діляться на 3 класи:

 * протиаерозольні;
 * протигази;
 * протигазоаерозольні (комбіновані).

Кожний клас цих ЗІЗОД підрозділяється на підкласи за конструктивним виконанням:
 * фільтруюча лицьова частина;
 * ізолююча лицьова частина із замінюваним фільтром;
 * ЗІЗОД з примусовою подачею повітря в зону дихання.

#### 1.3. Основні технічні показники.

Відповідно щодо призначення, засоби захисту служать для забезпечення людини повітрям, яке відповідає вимогам санітарних норм, проте при експлуатації всі подібні пристрої самі несприятливо впливають на фізіологічні дії користувача. Тому технічні показники ЗІЗОД можна в свою чергу поділити за їх характеристиками на захисні і фізіолого-гігієнічні.

Основними захисними є:

 * герметичність лицьової частини;
 * коефіцієнт проникання тест-аерозолю через фільтр;
 * час захисної дії за газом і парою.

Герметичність лицьової частини визначається за показником «Коефіцієнт підсосу тест-аерозолю під лицьову частину», який виражається відношенням концентрації аерозолю в підмасочному просторі ЗІЗОД, надітого на людину, до концентрації аерозолю у випробувальній камері.

Коефіцієнт проникання тест-аерозолю через фільтр визначається відношенням концентрації аерозолю, що пройшов через фільтруючий елемент до початкової концентрації аерозолю перед фільтром. Чим менше цей показник, тим вище ефективність ЗІЗОД.
Він визначається за формулою:

 Кз = (1/Кпр)*100, де
 
КПР -  загальний коефіцієнт проникання, який визначається експериментально. 

Загальний коефіцієнт проникання КПР визначається за формулою:

  Кпр = (П/По)*100, де
  
П  - концентрація шкідливої речовини в підмасочному просторі, мг/м3

По - концентрація шкідливої речовини в навколишньому просторі, мг/м3.


